---
author: נדב
slug: released from the army
---
אדם משתחרר, הוא חיכה לזה כל כך, ספר את הימים, חישב עד מתי וחשב על העתיד.\
אדם משתחרר, כבר אין תורניות, אין מדים, אין שמירות.\
אדם קם בבוקר חייל, ובוקר אחרי הוא אזרח.\
אז מה השתנה בעצם?

אדם משתחרר?\
הוא קם עם אותן המחשבות ועם אותם הכאבים והתחושות,\
הוא מגלה שהציפיות והאכזבות ממשיכות.\
אדם משתחרר בשמחה רבה, אך מתעצבן מאותם הדברים גם בבוקר השחרור, ואינו  מסופק.\
אין ספק שהסיטואציה החיצונית משפיעה עליו, אך רוב ההשפעה היא פנימית - איך הוא מתבונן על העולם, איך הוא מגיב למחשבות ולתחושות שלו, והאם הוא הולך בדרך שהוא בוחר, ולא משנה מה קורה בחוץ.

הוא רגיל לחשוב שעם השחרור, החופש יגיע.\
אבל הוא לא, כי החופש האמיתי הוא שלי מול עצמי,\
מול הפחדים\
מול הצורך לרצות\
מול הביקורת העצמית\
מול ההרגלים המזיקים\
מול האמונות והתפיסות\
מול הציפיה לסיטואציה שונה.

רק כשמפרקים את כל אלו,\
מצליחים להשתחרר באמת.

להשתחרר מבפנים.