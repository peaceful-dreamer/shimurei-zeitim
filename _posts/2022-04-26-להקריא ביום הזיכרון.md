---
author: איתי
slug: read-at-memorial-day
---
טקסט עצוב  
שיעורר בנו את הרצון לבכות  

שיעזור לנו להיזכר  
בצעירים כמונו  

שלא זכו להתבגר  

שיתן לנו להרגיש  
את הכאב של הלוחמים שלא שבו  

את הפחד  
בעיני האישה שיצאה לקנות לחם  
ונורתה בידי רעול פנים  

את האימה  
שחווים יום-יום תושבי עוטף עזה תחת הטילים  

את הרגע שהפך עבור אין ספור משפחות  
לנצח  

את ההבנה שבכל בוקר מחדש  
הן בוחרות לנצח  
ולחיות  
למרות  

טקסט עצוב  
שיעורר בנו  
את הרצון להיות שם בשביל אלו שאיבדו את יקיריהם  

ולעשות הכל  
למען עתיד שליו יותר