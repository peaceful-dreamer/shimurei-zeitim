---
author: איתי
slug: shimurei-zeitim
---
אכתוב ברצינות תהומית  
על שימורי הזיתים  

לכל זית אופי מיוחד  
דמות שלמה בפני עצמו  

זית אחד גדול ויפה  
שרירי ובעל ביטחון עצמי בולט  
הוא נאה ומושך  
בחורות רודפות אחריו  
ואינו מתבייש  

זית נוסף בקופסאת השימורים  
נמצא בפינת הפחית  
זית בודד, מצומק  
אדיש וחסרת שמחת חיים  

זית אחר הוא אוצר במוזיאון  
שומר כל פרט מידע  
מתייג, מתייק  
מגן, שלא יתלכלך  
בונה תצוגה לתפארת  

עוד זית מרגיש בנוח  
לא משנה לו היכן הוא בפחית  
האם סמוך למכסה  
או בתחתית  
באמצע או בצד.  
טוב לו להיות  

זית אחר מתוסכל שהחור שלו לא גדול כמו של הזיתים האחרים  

זית אחר כואב  
זית אחר אוהב  
זית אחר שמח  

זית אחר  
זית אחר  
זית אחר  

...

ואני פחית השימורים.